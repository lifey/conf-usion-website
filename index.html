<!DOCTYPE html>
<html dir="rtl" lang="ar">
<head>
<meta charset="utf-8">
</head>
<body> 
 <h1>hello</h1>
 bye
 </h1>הקדמה<h1>
האמת? אין דבר כיף יותר מלדבר על נושאים שמעניינים אותנו עם אנשים שמבינים את הנושא כמונו, אבל מגיעים עם נקודת מבט שונה. הבעיה היא שלמצוא אנשים כאלו יכול להיות… מאתגר.

על אף שהביצה הטכנולוגית בארץ קטנה, מרוכזת גיאוגרפית ומלאה בהמון אנשים טובים, אנחנו נתקלים יותר מפעם אחת בנתק - אין שיח אמיתי ועמוק שחוצה חברות וטכנולוגיות, מעבר למיטאפ פה וכנס שם, מרגיש שאין קשר אמיתי בין אנשי טכנולוגיה מובילים בתעשייה שלנו.
מעבר לקולגות שעבדנו איתם בעבר ובהווה - אנחנו לא ממש מכירים אנשים חדשים, לרוב קשה עד בלתי אפשרי לייצר שיחות משמעותיות ומפרות.

אנחנו פה כדי לשנות את זה - באנו ליצור קהילה חדשה.

המטרה שלנו היא לאגד אנשי טכנולוגיה מובילים, שמחפשים להיות חלק משיחות מעניינות וקשרים חדשים, בפורמט של אי-כנס (unconference) - פורמט של מפגש שנותן פתח לסיעור מוחות ויצירתיות.

את מי אנחנו מחפשים?
אם המקצוע שלך כולל מקלדת, מסך, והנדסה - וטכנולוגיה במקרה גם התשוקה שלך, 
אם איטמטת לאחרונה את מכונת הקפה שלך, 
אם עבדת על לחבר את הפרבי הישן שלך ל- chat gpt (או לחבר כל דבר לצ׳אט ג׳יפיטי), 
אם יש לך RANT טוב על הממשק החדש של טוויטר, 
אם ברור לך מה ההבדל בין raft ל paxos, 
אם האינטרנט הביתי שלך מלא בשדרוגים מגניבים, 
אם עשית אוטומציה לחיים הפרטיים שלך ועכשיו כל מחיאת כף שלך מוציא משימה לנושן ו/או קובעת תור אצל הספר, 
אם מטריף אותך שיש לך בדפדפן event loop lag 
והכי חשוב: אם בא לך לדבר עם אנשים שהדברים האלו מעניינים אותן גם - זה הזמן להגיש מועמדות!
מה זה בעצם אי כנס?
מה זה אי-כנס?

אי כנס הוא אירוע ייחודי שבו תכנית האירוע אינה נקבעת מראש על ידי המארגנים, אלא נוצרת על ידי המשתתפים.

כלומר בניגוד לכנס רגיל - שבו אתם מגיעים וצופים בהרצאות שנבחרו מראש על ידי מרצים ספציפיים, אי כנס נפתח בזה שכלל המשתתפים חולקים את הנושאים שעליהם ירצו לדבר, ואז כולם (כולל מי שהציע נושא) בוחרים באיזו שיחה ירצו להשתתף.

בפועל מה שקורה הוא שאתם מגיעים בבוקר, רושמים על פתק נושא או נושאים עליהם תרצו לדבר (יכול להיות קשור לטכנולוגיה או לא), צוות המארגנים עובר על הפתקים ומקבץ ביחד את אלו שהנושא שלהם דומה, ואז מצביעים לנושאים שמעניינים אתכם, והאג׳נדה נבנית לפי פופולריות הנושאים בהצבעות האלו. בשלב זה מתפצלים למספר חדרים וכל משתתפ/ת בוחר/ת את החדר המעניין ביותר עבורה.
 
מה זה conf.usion?
Conf.usion היא קהילה סגורה, טכנולוגית בבסיסה, שהוקמה במטרה להיות בית לאנשי ואנשות מקצוע שאוהבים לדבר על טכנולוגיה, נגזרותיה וכל מה שמסביב.
מתי זה קורה  ?
אנחנו מתכננים את האי-כנס הראשון שלנו לאמצע אוקטובר, ממש אחרי החגים. הכוונה לעשות מפגש הכולל לינה שיתנהל במהלך סופ״ש - ישנה אפשרות לסופ״ש מלא או חלקי (בין יומיים לשלושה). 

אז מי משלם על זה בעצם ?
האי-כנס מאורגן ללא מטרות רווח. המשתתפים באי-כנס נושאים בעלויות של המקום והאוכל. מכיוון שהפורמט הזה מייצר הרבה ערך מקצועי יכול להיות שהמעסיק שלך יוכל לממן את ההוצאות אם כי יהיה הרבה יותר קל לשכנע אחרי ההתנסות מאשר לפני.
 </body>
</html>
 
